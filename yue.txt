Passage: O1
我個濾水器有D問題。佢水位太高，成日漏水。你可唔可以派人星期二朝早上嚟睇下？哩個星期我浄係得哩日得閒。最好你地可以書面確認哩日la。

Passage: O2
唔該幫我駁去投訴部門呀。我屋企出面嘅總自來水管仲未整好，搞到我屋企地牢水浸。你哋水務署真係不負責任，話啲師父哩兩個禮拜都已經排滿晒就算數。唔通叫我哩幾日將個地牢當泳池用呀？

Passage: O3
喂，呢度係慈雲山消防局。頭先有人打電話嚟報警話火竹，但係報警嗰個人仲未講低個人資料就收左線。佢應該係用市區電話打嚟嘅，哩度嘅號碼係762 584。佢把聲好似好絕望咁，唔該幫幫手查一查佢個地址，希望可以盡快搵到佢。

Passage: O4
唔該聽朝安排一架的士。陳生希望朝頭早六點三可以由佐敦道去到機場登機大樓。佢搭嗰班機會係七點五十起飛，但係佢搭之前要將啲行李寄倉。佢想你準時五點半到。

Passage: O6
我想同住喺旺角嘅陳生陳太聯絡。佢地係由通菜街63號搬去隔離街架。你可唔可以幫我查下佢地嘅新電話號碼啊?佢地大概係三個月前搬過去嘅。以我所知，佢地嘅新電話號碼係仲未登記嘅。

Passage: O8
唔該幫我駁去服務中心啊。我嘅電視機已經壞咗就嚟三個星期啦，我想知幾時先可以整返好囉。你地十三號拎去整，嗰陣明明話一個星期就會整好。我都知你們好忙，不過三星期會唔會長得滯啊。你地可唔可以俾個確實日期我﹖

Passage: O9
可唔可以幫我整張有晒呢度附近餐廳嘅清單﹖我住係尖沙咀廣東道。我鍾意有特色嘅外國菜，比如話，印度菜啊之類，但最好唔係素食餐廳。

Passage: P0
我老婆下個月要飛幾個地方，你可唔可以幫我搵個最平嘅去法﹖佢要參加一連串嘅會議，連續幾日朝早九點開到下晝五點，分別係巴黎、布魯日、法蘭克福、羅馬同埋漢堡。唔該你幫我搵啲夜班機同埋合適嘅酒店資料俾我。我老婆唔鍾意啲大型連鎖酒店。

Passage: P1
我地要幫一個大型會議訂餐。要將食物直接送去會場，咁樣就可以係會場度食啦。我地無額外嘅房嚟放食物。所以我地考慮訂啲三文治、肉類、芝士同埋生果之類嘅食物。對於學院攪嘅學術性活動，你地會唔會有折頭架﹖

Passage: P2
唔該即刻派部救護車去砵蘭街300號啊。有位老人家因為地面濕滑跌到，隻腳斷咗，郁唔到。因為上海街整路封咗，救護車一定要行彌敦道。我地已經通知咗伊利沙伯醫院，佢地已經做好準備啦。

Passage: P3
唔該駁去聖誕商品訂貨部啊。我要訂十盒聖誕糖果、五盒雜錦餅乾、三個聖誕大蛋糕。地址係加連威老道十六號，李醫生屋企。你地可唔可以保證係23號之前一定送到﹖同埋希望你地唔好話係邊個送嘅。

Passage: P8
琴晚我打開前門，將隻貓放出去，睇到夜色好靚，就落樓梯，想去花園度呼吸一下新鮮空氣。當時淨係聽到身後bing bang一聲，發現自己被反鎖o係門外。更加慘嘅係，當我嘗試撬開門嗰陣被警察拉咗。

Passage: P9
我一直覺得好難喺英國嘅長途火車上面瞓個好覺。原因之一係個位唔舒服，其次係啲乘客一直好大聲咁傾計，更慘嘅係有人打鼻鼾，仲有車輪碰撞鐵軌時發出嘅吱吱聲。再唔係就係我啱啱瞓著，就會有人來嚟查飛叫醒我。

Passage: Q0
上個星期去唔到你屋企食晚飯，真係唔好意思啊。我真係好想再見到你架。可惜嘅係，就係我岩岩要出門口嘅時候，出左啲小意外。當時我落緊去地下室拎支葡萄酒，一時貪快無開燈，結果，係漆黑中一腳踩空，跌傷左腳踭。

Passage: Q1
經過嗰座山去我屋企會有一條捷徑，但係有啲當地人話嗰度成日鬧鬼。無人願意係天黑之後行嗰度。當然，我唔信呢啲鬼鬼怪怪嘅野啦。其實我真係好鍾意嗰條風景如畫嘅山路架。